# Απομακρυσμένο σύστημα παρακολούθησης

```{image} ../images/KidsMonitoring.png
:alt: Παρακολούθηση παιδιών
```

Το AndroidAPS προσφέρει αρκετές επιλογές για την απομακρυσμένη παρακολούθηση των παιδιών και επίσης επιτρέπει την αποστολή εντολών από απόσταση. Φυσικά, μπορείτε να χρησιμοποιήσετε το σύστημα απομακρυσμένης παρακολούθησης για να ακολουθήσετε τον σύντροφο ή τον φίλο σας.

## Λειτουργίες

- Η αντλία του παιδιού ελέγχεται από το τηλέφωνο του παιδιού χρησιμοποιώντας το AndroidAPS.
- Οι γονείς μπορούν να παρακολουθήσουν απομακρυσμένα όλα τα σχετικά δεδομένα, όπως τα επίπεδα γλυκόζης, τους ενεργούς υδατάνθρακες, την ενεργή ινσουλίνη κλπ. χρησιμοποιώντας την εφαρμογή **NSClient** στο τηλέφωνό τους. Οι ρυθμίσεις πρέπει να είναι ίδιες στο AndroidAPS και το NSClient.
- Οι γονείς μπορούν να έχουν συναγερμούς χρησιμοποιώντας την εφαρμογή **xDrip+ με λειτουργία ακόλουθου ** στο τηλέφωνο τους.
- Απομακρυσμένος έλεγχος του AAPS χρησιμοποιώντας [ Εντολές SMS ](../Children/SMS-Commands.md) που εξασφαλίζεται με έλεγχο ταυτότητας δύο παραγόντων.
- Ο απομακρυσμένος έλεγχος μέσω της εφαρμογής NSClient συνιστάται μόνο αν ο συγχρονισμός σας λειτουργεί καλά (πχ. Δε βλέπετε ανεπιθύμητες αλλαγές δεδομένων όπως μετατροπές που κάνατε οι ίδιοι σε TT, TBR κλπ) δείτε [σημειώσεις για τη Version 2. 1.1](Releasenotes-important-hints-2-8-1-1) για περισσότερες λεπτομέρειες.

## Εργαλεία και εφαρμογές για την εξ αποστάσεως παρακολούθηση

- [Nightscout ](https://nightscout.github.io/)στο πρόγραμμα περιήγησης στο web (κυρίως εμφάνιση δεδομένων)
- Η εφαρμογή NSClient είναι μια απλουστευμένη έκδοση του AAPS που μπορεί να ακολουθήσει κάποιον, να κανει αλλαγές στο προφίλ, να ρυθμίσει ρυθμίζοντας προσωρινούς ρυθμούς και να εισάγει υδατάνθρακες. Υπάρχουν 2 εφαρμογές για να κατεβάσετε:  το [NSClient & και το NSClient2 ](https://github.com/nightscout/AndroidAPS/releases/). Η μόνη διαφορά μεταξύ τους είναι το όνομα της εφαρμογής. Με αυτόν τον τρόπο μπορείτε να εγκαταστήσετε την εφαρμογή δύο φορές στο ίδιο τηλέφωνο ώστε να μπορείτε να ακολουθήσετε δύο διαφορετικά άτομα/nightscouts με την εφαρμογή.
- Παρακολούθηση Dexcom αν χρησιμοποιείτε την αυθεντική εφαρμογή του Dexcom (μόνο τιμές γλυκόζης)
- [xDrip +](../Configuration/xdrip.md) σε λειτουργία follower (κυρίως τιμές γλυκόζης και **συναγερμοί**)
- [Sugarmate](https://sugarmate.io/) ή [Spike](https://spike-app.com/) σε iOS (κυρίως τιμές γλυκόζης και συναγερμοί ****)
- Ορισμένοι χρήστες βρίσκουν ότι ένα πλήρες εργαλείο απομακρυσμένης πρόσβασης, όπως το [TeamViewer](https://www.teamviewer.com/) μπορεί είναι χρήσιμο για την προηγμένη απομακρυσμένη αντιμετώπιση προβλημάτων

## Επιλογές Smartwatch

Ένα smartwatch μπορεί να είναι ένα πολύ χρήσιμο εργαλείο για τη διαχείριση του AAPS με παιδιά. Μερικές διαφορετικές ρυθμίσεις είναι δυνατές:

- Εάν το NSClient είναι εγκατεστημένο στο τηλέφωνο των γονέων, η εφαρμογή [NSClient WearOS](https://github.com/nightscout/AndroidAPS/releases/) μπορεί να εγκατασταθεί σε ένα συμβατό smartwatch το οποίο είναι συνδεδεμένο στο τηλέφωνο του γονέα. Αυτό θα εμφανίσει την τρέχουσα γλυκόζη αίματος, την κατάσταση του συστήματος και θα επιτρέψει την καταχώρηση υδατανθράκων, προσωρινών στόχων και τις αλλαγές προφίλ. ΔΕΝ θα επιτρέψει γευματική δόση ινσουλίνης από την εφαρμογή WearOS.
- Εναλλακτικά, η εφαρμογή [AAPS WearOS](https://androidaps.readthedocs.io/en/latest/Configuration/Watchfaces.html) μπορεί να κατασκευαστεί και να εγκατασταθεί σε ένα συμβατό smartwatch που είναι συνδεδεμένο στο τηλέφωνο του παιδιού, αλλά φοριέται από τον γονέα. Σε αυτό περιλαμβάνονται όλες οι λειτουργίες που αναφέρονται παραπάνω, καθώς και η ικανότητα για γευματική δόση ινσουλίνης. Αυτό επιτρέπει στο γονέα να χορηγήσει ινσουλίνη χωρίς να χρειάζεται να πάρει το τηλέφωνο από πάνω από το παιδί.

## Πράγματα που πρέπει να σκεφτείτε

- Ο καθορισμός των σωστών ["θεραπευτικών παραγόντων ](FAQ-how-to-begin) (βασικός ρυθμός DIA, ISF...) Είναι δύσκολος για τα παιδιά, ειδικά όταν εμπλέκονται αυξητικές ορμόνες.
- Οι ρυθμίσεις πρέπει να είναι ίδιες στο AndroidAPS και το NSClient.
- Λάβετε υπόψη το χρονικό κενό ανάμεσα στο βασικό χρήστη και τον ακόλουθο που δημιουργείται λόγω του χρόνου που χρειάζεται για να ανέβουν και να κατέβουν τα δεδομένα, όπως επίσης και το γεγονός ότι το βασικό τηλέφωνο με AAPS θα ανεβάσει τα δεδομένα μόνο αφού ξεκινήσει το κύκλωμα.
- Επομένως, πάρτε το χρόνο σας προκειμένου να κάνετε τις ρυθμίσεις σωστά και δοκιμάστε τες στην πραγματική ζωή με το παιδί σας δίπλα σας προτού να ξεκινήσετε την απομακρυσμένη παρακολούθηση και τις απομακρυσμένες θεραπευτικές κινήσεις. Οι σχολικές διακοπές μπορεί να είναι μια καλή περίοδος για αυτό.
- Ποιο είναι το σχέδιο έκτακτης ανάγκης σας όταν το σύστημα απομακρυσμένης παρακολούθησης δε λειτουργεί (π.χ προβλήματα με το ίντερνετ);
- Η απομακρυσμένη παρακολούθηση και η απομακρυσμένη θεραπευτική αντιμετώπιση μπορεί να είναι ιδιαίτερα βοηθητικές στο νηπιαγωγείο και το Δημοτικό σχολείο. Αλλά βεβαιωθείτε ότι οι δάσκαλοι και οι εκπαιδευτικοί γνωρίζουν το θεραπευτικό πλάνο του παιδιού σας. Παραδείγματα τέτοιων θεραπευτικών πλάνων μπορούν να βρεθούν στην ενότητα [αρχεία των χρηστών AAPS](https://www.facebook.com/groups/AndroidAPSUsers/files/) στο Facebook.
- Είναι σημαντικό να κρατάτε το τηλέφωνο του παιδιού σε σύνδεση με την αντλία και το CGM ανά πάσα στιγμή. Αυτό μπορεί να είναι δύσκολο ειδικά με πολύ μικρά παιδιά. Υπάρχουν πολλές λύσεις, μια δημοφιλής επιλογή είναι μια ζώνη [SPI](https://spibelt.com/collections/kids-belts)
